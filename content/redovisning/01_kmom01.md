---
---

# Redovisning kmom01

### Gör din egen kunskapsinventering baserat på PHP The Right Way, berätta om dina styrkor och svagheter som du vill förstärka under kursen och det kommande året.

Jag märker att vi har läst en hel del PHP i programmet, för jag känner igen det mesta som tas upp. Däremot så har jag bara skrapat på ytan och inte dykt in i något specifikt ämne. Men det finns några få delar som jag känner mig rätt så bekväm med, och dem är:

_Databases_ känner jag att jag har rätt bra koll på, då vi har jobbat mycket med den biten i stort sett alla PHP-kurser. Jag har då arbetat med PDO (PHP Data Objects).

_Templating_ har jag också relativt bra koll på. Då jag har skapat en hel del "vyer" i kurserna. Det är smidigt att kunna separera HTML-koden från resten av koden, vyn bestämmer helt enkelt hur datan skall visas upp.

Här har vi istället sådant som jag behöver lära mig mer kring:

_PHPDoc_ är en standard för hur man skall kommentera sin kod, detta är något som jag gärna vill bli mer konsekvent med. Det skall alltid följas!

_Dependency Management_ vill jag fokusera mer på. Jag har ingen stor koll på vad det finns för bibliotek och komponenter att ladda ner och använda i sitt PHP-projekt. Jag har aldrig utforskat den biten. Efter att ha jobbat med JavaScript där man ständigt letar paket och installerar via npm, känner jag att det är dags att göra likadant i PHP.

_Dependency Injection_ är något jag känner att jag inte har någon jättestor koll på och skulle behöva arbeta mer med.

_Security_ är ett ämne som jag behöver bli bättre på i alla programmeringsspråk, inte minst PHP. Jag behäver lära mig hur jag skapar en säker authentisering, samt hur jag hashar lösenorden på säkraste sätt. Jag behöver bli bättre på att använda HTML entities.

### Vilket blev resultatet från din mini-undersökning om vilka ramverk som för närvarande är mest populära inom PHP (ange källa var du fann informationen)?

_Laravel_ är enligt en artikel på [raygun.com](https://raygun.com/blog/top-php-frameworks/) det populäraste PHP-ramverket i världen. Det är ett snabbt och säkert ramverk som stödjer väldigt många funktioner.

_CodeIgniter_ är också ett av de populäraste PHP-ramverken just nu. Fördelen med CodeIgniter är storleken, det är ett så kallat lightweight ramverk vilket gör det väldigt snabbt, det har många komponenter som går att återanvända. Det är även simpelt att installera.

_Symfony_ kom redan 2005 och är ett ramverk för dem som gör riktigt stora projekt. Det är ett oerhört stabilt ramverk och går att använda ihop med andra bibliotek. Pågrund av att det är en ramverk som i stort sett har allt så är den även stort och långsammare.

[Källa](https://raygun.com/blog/top-php-frameworks/)

### Berätta om din syn/erfarenhet generellt kring communities och specifikt communities inom opensource och programmeringsdomänen.

Jag har ingen stor erfaranhet kring ämnet, då jag är så pass ny programmerare. Den communityn inom ämnet som jag känner till är dbwebbs-community som är en riktigt bra plats. Där alla försöker hjälpa varandra och har en trevlig ton mot varandra. Däremot har man hört mycket kring PHP, framför allt på Reddit, där PHP verkar vara ett hatobjekt för många programmerare, det är nästan så att det har blivit en meme av det. Samtidigt så verkar det vara en hjälpsam community på subredditen för PHP. Folk verkar dock vara väldigt kritiska kring andras kod, vilket visserligen är positivt, för det är så man blir en bättre programmerare, genom att ta emot kritik och förbättra sin kod.

### Vad tror du om begreppet “en ramverkslös värld” som framfördes i videon?

Jag förstår vad han menar, att man inom programmeringsvärlden laddar ner olika bibliotek/moduler/paket som används i sina projekt. Listan på paket som man hämtar kan bli lång och det behöver inte vara från ett och samma ramverk. Om man skall tänka långsiktigt så är det rätt dumt med ramverk. Eftersom det ständigt kommer nya moderna ramverk som man behöver lära sig. Jag tror dock att ramverk i framtiden kommer vara mer uppdelade i moduler där man laddar ner de moduler som krävs för projektet (som det i stor utsträckning redan är), istället för att behöva ladda ner ett stort ramverk med funktionalitet som man inte använder.

Jag anser att det är bättre att inte låsa sig vid ett ramverk utan istället använda vanilla och bara använda sig av de paket som behövs. Så med andra ord tror jag på en ramverkslös värld.

### Hur gick det att komma igång med din redovisa-sida?

Man har ju vanan inne nu, så det gick bra. Däremot så ville jag implementera Bootstrap denna gång. Vilket jag först gjorde genom att läsa in deras css-länk överst i `htdocs\index.php`, det verkade dock som att Bootstrap krockade en del med Anax egna style, och jag ville gärna ha kvar original stylingen också. Därför laddade jag istället ner Bootstraps css-filer, som jag placerade i katalogen `htdocs/css/bootstrap`. Jag behövde sedan läsa in bootstrap-filerna först i filen `config/page.php` och till sist dbwebbs css-fil för att inte Bootstrap skulle förstöra stylingen.

### Några funderingar kring arbetet med din kontroller?

Det har handlat mycket om att gå igenom sin kod från tidigare kurser där vi använt Anax. Framför allt kursen oophp där vi jobbade med kontroller och även lite enhetstestning. Efter att ha studerat sin gamla kod så fungerade det rätt så smärtfritt att skapa sina kontroller.

### Vilken är din TIL för detta kmom?

Att även läraren kan göra misstag. Mos hade missat att implementera en metod som skulle finnas med enligt dokumentationen. Det krävdes en hel del felsökning innan vi kom fram till att det var något som var fel i källkoden.
