---
---

# Redovisning kmom05

#### Berätta om arbetet med din CI-kedja, vilka verktyg valde du och hur gick det att integrera med dem?

Jag valde att använda verktygen `Travis`, `CircleCI`, `Scrutinizer` och `Codeclimate`.
Config-filer för respektive verktyg hade jag kopierat över till min modul tidigare så det var egentligen bara att registrera sig på respektive webbplats och välja repo.

#### Vilken extern tjänst uppskattade du mest, eller har du förslag på ytterligare externa tjänster att använda?

Många av de är relativt snarlika. Scrutinizer sticker ut lite då den har fler valmöjligheter. Men för att bara se så koden kan byggas upp, föredrar jag `Travis`, de har en snygg hemsida som är lätt att förstå. Det är lätt att ställa in vilka versioner av PHP man vill testa osv. Scrutinizer hade jag lite problem med i en tidigare kurs (Jsramverk), men nu fungerade det direkt och det är riktigt bra att kunna få med kodtäckning. CircleCI och CodeClimate var nya för mig. CodeClimate verkar vara lite mer fokuserad på hur koden är skriven och vad som kan förbättras, det var där jag fick sämst betyg. Vid närmare inspektion av CodeClimate så är det ett väldigt bra verktyg för företag. Då man lätt ser vilken kod som behöver ändras. Jag hade till exempel flera så kallade "Code Smells", där jag direkt såg vilka filer som behövde ändras. Till och med hur lång tid det beräknas ta för att refaktorera koden. CodeClimate är en tjänst som jag absolut hade velat använda om jag jobbade på ett utvecklingsföretag. CodeClimate är också ett av de snabbaste tjänsterna, man får svar nästan direkt efter en ny commit till GitHub.

#### Vilken kodkvalitet säger verktygen i din CI-kedja att du har, håller du med?

Scrutinizer säger att jag har 9.71 i betyg och CodeClimate gav först min kod ett C för maintainability. Jag håller absolut med CodeClimate, då jag själv ser flera förbättringsområden. Jag refaktorerade vissa delar av min kod (som CodeClimate visade mig) och efter det fick jag betyget B. Finns fortfarande möjlighet att refaktorera koden ännu mer.

#### Gjorde du några förbättringar på din modul i detta kmom, isåfall vad?

Jag gjorde en förbättring i min Mock-klass. Där jag läste in mitt Mock-API från JSON-filer istället för att ha en lång sträng i metoderna. Detta gjorde så att jag gick från betyget C till betyget B på CodeClimate för maintainability.
Jag skrev även om min kod för att det skulle fungera att testa koden utan config-filen med mina API-nycklar. För testning skapade jag nya mockade config-filer, de skriver över de config-filerna som används vid inläsning till `$di`. Där jag istället väljer att läsa in en tillfällig API-nyckel (eftersom nyckeln inte behövs). Jag upptäckte att det även behövdes en nyckel i mina vyer för att rita upp kartan. Den nyckeln krävdes för att testningen skulle fungera. Jag löste det genom att göra en koll i vyerna högst upp, där den kollar om `keys.php` finns, i sådana fall läser den in nyckeln därifrån. Om filen inte finns så läser den istället in `keys-sample.php` som alltid skall finnas, där det finns låtsas nycklar att använda. Nu går det alltså att köra testerna utan att behöva ha riktiga API-nycklar, och även utan filen `keys.php`.

#### Vilket ramverk undersökte du och hur hanterar det ramverket sin CI-kedja, vilka verktyg används?

Laravel använder sig av Travis. Där de bara visar om bygget går igenom eller inte. I övrigt har de bara badges för antal nedladdningar, version och license.

#### Fann du någon nivå på kodtäckning och kodkvalitet för ramverket och dess moduler?

Jag hittade ingen kodtäckning eller kodkvalitet för ramverket eller deras moduler. Verkar inte som att de använder sig av detta.

#### Vilken är din TIL för detta kmom?

Först och främst att det finns oerhört många olika CI-tjänster. Sedan lärde jag mig ett skriva kod så att den inte blir beroende av en viss fil, så att det även fungerar vid testning utan den filen.
