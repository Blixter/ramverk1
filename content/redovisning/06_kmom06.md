---
---

# Redovisning kmom06

#### Hur är din syn på modulen anax/htmlform och det koncept som modulen försöker lösa?

Fördelen med att arbeta med en modul som denna är att det går väldigt mycket snabbare att skapa formulär. Även om det känns konstigt att göra det på detta sätt så frigör det mycket tid. Det går inte att komma ifrån att det är snabbare och enklare att skapa formulär på detta vis.

#### Kan du hitta liknande lösningar när du tittar på andra ramverk?

Laravel har ett template-verktyg sin heter Blade. Som gör det möjligt att använda ren PHP-code i vyerna. [Formulärer med Blade](https://laravel.com/docs/5.7/blade#forms) kan hantera formulärvalidering och routing. Det är det närmaste jag hittar.

#### Berätta om din syn på Active record och liknande upplägg, ser du fördelar och nackdelar?

Active record är ett arbetssätt som gör att det blir enklare att jobba mot databasen. Det blir en typ av standardisering för hur man skall spara, hämta, uppdatera och radera datan i databasen. Främst ser jag fördelar vid företag där flera utvecklare arbetar mot samma databas. Detta gör så att alla arbetar på samma sätt.

Nackdelar är att man kommer längre bort ifrån källkoden. Det blir ytterligare ett lager som ligger över, istället för att man jobbar direkt mot databasen och sköter förfrågningarna själv. Detta gör att man tappar en del av kontrollen och inte blir lika fri att göra som man vill, vilket kan riskera att SQL-förfrågningarna inte blir lika effektiva.

#### När du undersökte andra ramverk, fann du motsvarigheter till Active Record och hur såg de ut?

Laraven erbjuder en tjänst som heter [Eloquent ORM](https://laravel.com/docs/master/eloquent), som är en ActiveRecord implementation för att arbeta med databaser. Den verkar följa i stort sett samma princip den Active Record vi använde i Anax.

#### Vad tror du om begreppet scaffolding, ser du för- och nackdelar med konceptet?

Scaffolding är egentligen copy-paste. Det innebär dock att man slipper skriva om koden, istället skriver man en template och återanvänder den genom scaffolding. Fördelen är alltså att man inte behöver skriva om samma kod flera gånger. Nackdelen blir att man kommer ifrån koden och kanske inte förstår hur systemet fungerar. Därför är det viktigt att läsa igenom den kod som scaffoldas fram. En annan nackdel är det som scaffoldas fram kan vara betydligt mer kod än vad som egentligen behövs för ändamålet.

#### Hittade du motsvarighet till scaffolding i andra ramverk du tittade på?

Laravel erbjuder scaffolding för [frontend-kod](https://laravel.com/docs/master/frontend). Då kan man scaffolda fram templates för Bootstrap och JavaScript-ramverk så som React.

Laravel har även ett cli-verktyg, [Artisan](https://laravel.com/docs/master/artisan) där det går att generera fram kod.

#### Hur kan man jobba med enhetstestning när man scaffoldat fram en CRUD likt Book, vill du utvecklar några tankar kring det?

Jag tänker att man inte vill påverka den databas som redan ligger uppe på servern. Därför får man skapa en test-databas. Man kan behöva mocka en config-fil för databasen så det är test-databasen som används vid testning. I testdatabasen skapar man en ny tabell och fyller med data. Sedan kan man helt enkelt prova så CRUD:en fungerar som den skall. Jag vet inte riktigt om det är något annat som man behöver tänka på när det har scaffoldats fram.

#### Vilken är din TIL för detta kmom?

Det måste bli designmönstret Active Record, som verkar vara ett smidigt sätt att sköta förfrågningar till databasen.
