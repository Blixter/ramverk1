---
---

# Redovisning kmom04

#### Hur gick arbetet med att lyfta ut koden ur redovisa-sidan och placera i en egen modul, några svårigheter, utmaningar eller annat värt att nämna?

Att plocka ut koden i lägga in i en egen modul fungerade relativt smärtfritt. Var lite små krångligt att veta exakt vad som behövdes. Först hade jag bara tänkt ta mina Weather-klasser (WeatherController, WeatherApi och WeatherModel). Men mina Weather-klasser är beroende av mina IpValidation-klasser och mina IpGeolocation-klasser. Därför beslöt jag mig för att plocka ut allt och stoppa in i modulen. Så allt jag har gjort från kmom01 hamnar nu i en modul. I samband med detta valde jag även att placera alla mina modeller som tjänster i ramverkets `$di`, det blir då smidigt att komma åt modellerna när jag behöver dem.

#### Gick det bra att publicera på Packagist och ta emot uppdateringar från GitHub?

Packagist fungerade från start, likadant med kopplingen mellan GitHub och Packagist. Så fort jag publicerade en ny tagg på GitHub så uppdaterades modulen på Packagist. Däremot blev det flera taggningar med väldigt små ändringar på grund av att jag var tvungen att skapa en ny version (tagga) för att det skulle uppdateras på Packagist, det räckte alltså inte med att pusha en commit.

#### Fungerade det smidigt att åter installera modulen i din redovisa-sida med composer, kunde du följa din egen installationsmanual?

Denna biten fungerade betydligt enklare än vad jag trodde det skulle. Jag följde övningen och gjorde mitt egna script som löste att filerna hamnade på rätt plats. Vid varje ny taggnig till GitHub så var det bara att köra en `composer update` och sedan köra om scriptet.

#### Hur väl lyckas du enhetstesta din modul och hur mycket kodtäckning fick du med?

Det var här jag la ner mest tid denna vecka. Nu ville jag fokusera på att inte enhetstesta direkt mot en API-tjänst. Jag försökte flera olika sätt. Till slut hamnade jag på ett sätt som fungerade bäst för mig. Jag skapade ett mock-API som bara skickar ut ett JSON-svar, likt det svar som kommer från riktiga API-tjänsterna. Dessa Mock-API:n är inte optimala för just nu innehåller metoderna bara långa strängar som returneras. Jag bör förmodligen ha läst in innehållet från en JSON-fil istället.

[Svaret från Mock-API för väderrapport.](http://www.student.bth.se/~rony18/dbwebb-kurser/ramverk1/me/redovisa/htdocs/mock)

[Svaret från Mock-API för geotaggning av Ip-adress.](http://www.student.bth.se/~rony18/dbwebb-kurser/ramverk1/me/redovisa/htdocs/mock/ip)

I mina modeller implementerade jag nya metoder, där det går att ändra URL:en som curlas. På så vis kan jag ändra till mitt Mock-API vid testning. För mina egna klasser lyckades jag uppnå 100% kodtäckning, hur bra testerna är kan däremot diskuteras. Men jag är väldigt glad över att ha lyckas utföra mina enhetstester utan att belasta externa API-tjänster.

#### Några reflektioner över skillnaden med och utan modul?

När väl allt ligger på plats igen så märker jag ingen som helst skillnad. Däremot så blir det enklare för andra som kollar på koden att förstå vad som är vad när det är uppdelat i moduler. Källkoden till alla moduler går att hitta under `vendor`. Smidigt att även kunna enhetstesta sina moduler lokalt. Det blir helt enkelt en bättre struktur i ramverket när man delar upp tillhörande kod i moduler på detta vis.

#### Vilket ramverk undersökte du och hur hanterar det ramverket paketering, moduler och versionshantering?

Laravel delar upp sin kod i paket, likt Anax moduler. Dessa paket installeras med hjälp av composer. Laravel har en konfigurations-fil med en lista på `service providers` som ramverket skall använda. När ett paket installeras vill man att det skall hamna på denna lista som en `service provider`. Istället för att användaren manuellt skall behöva lägga till detta i listan, finns det möjlighet att lägga till information om detta under `extra` i paketets `composer.json`. Vilket då gör att paketet automatiskt kommer laddas upp av Laravel.

När det kommer till versionshantering så har jag gått efter hur deras taggar/versioner ser ut på GitHub och Packagist. Efter att ha kollat igenom ramverkets olika repon på GitHub och Packagist så kan jag säga att de följer `Semantisk versionshantering`.

#### Vilken är din TIL för detta kmom?

Nu har jag lärt mig hur man skapar moduler till ett PHP-ramverk. Jag har lärt mig hur webbplatsen Packagist fungerar och hur jag skall göra för att installera mina externa moduler med hjälp av composer. Med andra ord har det varit ett lärorikt kursmoment.
