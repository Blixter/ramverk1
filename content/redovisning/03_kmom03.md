---
---
Redovisning kmom03
=========================
#### Hur känns det att jobba med begreppen kring $di?

Det är intressant att lära sig nya sätt att initiera sina klasser. Det har dock varit lite svårt att förstå syftet och innebörden av $di. Men efter att ha suttit och läst igenom en hel del och kollat igenom källkoden för $di så har jag ändå fått en större förståelse för begreppet.

#### Ge din egna korta förklaring, ett kort stycke, om dependency injection, service locator och lazy loading. Berätta gärna vilka källor du använde för att lära dig om begreppen.

Syftet med [Dependency Injection](https://en.wikipedia.org/wiki/Dependency_injection) är att man inte vill att klasserna skall vara för beroende av andra klasser. Istället för att skapa nya objekt av klasserna i konstruktorn, så kan man få klassen via ett argument i konstruktorn, vilket då blir en "Dependency Injection".

Jag tolkar det som att [Service Locator](https://en.wikipedia.org/wiki/Service_locator_pattern) är en container där alla tillgängliga tjänster finns. Det är ifrån den container man når de olika tjänsterna, som i Anax fall blir $di.

[Lazy loading](https://en.wikipedia.org/wiki/Lazy_loading) innebär att tjänsterna finns tillgängliga men aktiveras inte förrän när de behövs. Initialisering av tjänsterna ligger och väntar tills de skall används kan man säga.


#### Berätta hur andra ramverk (minst 1) använder sig av koncept som liknar $di. Liknar det “vårt” sätt?

Jag kikade på Laravel som använder sig av något som heter [Service Container](https://laravel.com/docs/master/container). I denna Container finns alla tjänster, likt $di som vi är vana vid. Dessa tjänster kallas för [Service Providers](https://laravel.com/docs/master/providers). Man når denna container via $this->app. Alla dessa tjänster finns i en config-fil som består av en array med klassnamnen på alla tjänster. Det ser lite annorlunda ut än Anax men principen verkar vara likadan.

#### Berätta lite om hur du löste uppgiften, till exempel vilka klasser du gjorde, om du gjorde refaktoring på äldre klasser och vad du valde att lägga i $di.

Jag flyttade in IpValidator i $di, för det är en tjänst jag använder till alla mina controllers. Smidigt att kunna läsa in den direkt via $di. Jag fick refaktorera de klasser där jag använde mig av min IpValidator så att den istället läses in från $di.

Jag skapade en egen curl-klass som jag också försökte flytta in i ramverkets tjänster ($di), jag stötte på en hel del problem och valde till slut att hoppa över detta, återkommer med detta i nästa kursmoment. Denna curl-klass har två metoder, en för en vanlig curl och en för en multiCurl. Där man kan skicka in urls som blir curlade, som optionell parameter till metoderna kan man även ange om svaret skall var i JSON eller inte.

I övrigt så skapade jag likt tidigare, nya Controllers med en ny modell. Jag gjorde så att man kan söka på ip-adress, adress, land eller stad och få en väderprognos för kommande vecka eller de senaste 30 dagarna. För att lösa det med platsen/adressen använde jag ytterligare en tjänst: [Nominatim](https://nominatim.openstreetmap.org), som är en sökmotor för OpenStreetMap. Där det går att söka på just adress, stad, land etc. Och sedan få information om platsen där bland annat koordinaterna finns med, som jag sedan använder för att få fram väderprognosen, samt för att rita upp platsen på en karta.

Jag valde att skapa en bättre dokumentation för mitt nya väder-API. Som hjälp till dokumentation använde jag sidan [REM server](https://rem.dbwebb.se).

#### Har du någon reflektion kring hur det är att jobba med externa tjänster (ipvalidering, kartor, väder)?

Jag gillar att jobba med externa tjänster på detta vis. Jag har gjort det tidigare, i till exempel Webapp-kursen. Jag har skapat en del egna projekt i JavaScript på både frontend och backend, och då skapar jag alltid ett eget API på backend-delen. Frontend-delen skickar sedan request till mitt API. På så vis delar man upp Frontend och Backend.

Ett problem vid arbete med externa tjänster på detta vis är att man har en begränsat antal request till varje API. Och av den anledningen, (samt att man inte vill belasta någon annans server vid testning) vill man inte skicka request till dessa API vid testning av koden. Jag har haft svårt för att lösa den delen då jag inte har sett ett bra exempel på hur jag bör göra. Jag vill ju att mina modell-klasser också får full kodtäckning, vilket blir svårt om jag har en del av koden som bara körs vid testning. Så återigen behöver jag jobba vidare på detta.


#### Vilken är din TIL för detta kmom?

Innebörden av Dependency Injection, samt hur man använder det i Anax.