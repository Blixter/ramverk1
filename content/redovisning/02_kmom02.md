---
---

# Redovisning kmom02

### Vilka tidigare erfarenheter har du av MVC? Använde du någon speciell källa för att läsa på om MVC? Kan du med egna ord förklara någon fördel med kontroller/modell-begreppet, så som du ser på det?

När jag läser om MVC så inser jag att jag har arbetat efter detta arkitekturmönstret tidigare utan att veta om det. Det började redan i ramverket Flask, som använder MVC. Även Databas-kursen där vi jobbade med Node i Express, delade vi upp koden i modeller, kontroller och vyer. Likadant i Webapp som jag läste i våras, där följde vi samma mönster. Jag arbetade även efter MVC i oophp däremot var det inte fokus på M:et i MVC, alltså modellen. Vi kunde därför ha stora kontroller, jag ser dock att jag valde att skapa hjälpklasser som kontrollerna använde sig, för att få fram rätt data, antingen från en databas eller genom en request till ett API.

Så utan att riktigt vetat om det har jag arbetat efter MVC, källan till MVC kommer främst från material på dbwebb och [Wikipedia](https://sv.wikipedia.org/wiki/Model-View-Controller).

### Kom du fram till vad begreppet SOLID innebar och vilka källor använde du? Kan du förklara SOLID på ett par rader med dina egna ord?

Det är ett designmönster som består av fem principer på hur man bör bygga sin kod inom objektorienterad programmering. S = Single responsibility principle, en klass skall bara ha ett ansvarsområde. O = Open-closed principle, klasserna skall vara öppna för att utökas men stängda för att ändras. L = Liskov substitution principle, alla subklasser skall gå att använda istället för superklassen utan att programmet påverkas. I = Interface segregation principle, skapa mindre gränssnitt för specifika användingsormåden istället för att ha ett stort gränssnitt med flera användingsområden. D = Dependency inversion principle, klasser skall vara oberoende av andra klasser.

[Källa](https://en.wikipedia.org/wiki/SOLID)

### Har du någon erfarenhet av designmönster och kan du nämna och kort förklara några designmönster du hört talas om?

Designmönster har jag ingen jättestor koll på. Men vad jag förstår så är SOLID ett designmönster. När jag googlar på designmönster däremot så får jag upp att de kan delas upp i grupperna `Creational patterns`, `Structural patterns` och `Behavioral patterns`. Det som jag känner igen från creation patterns är `Dependency Injection` som är något som Mikael använder en hel del i sitt ramverk. Från structural patterns känner jag igen `Front controller` även detta från ramverket Anax, där Front controller tar hand om alla inkommande requests. Men generellt verkar det som att ett designmönster är ett sätt att lösa ett återvändande problem inom programmering.

### Vilket ramverk valde du att studera manualen för och fann du något intressant?

Jag kollade på manualen för Laravel, främst för att det är ett oerhört populärt ramverk. Det första jag tänker när jag går igenom dokumentationen för Controllers, Requests och Responses är att jag verkligen känner igen mig. Det påminner väldigt mycket om Anax. Så nu inser man att det Mikael har pratat om sedan start faktiskt stämmer, att det kommer vara en lätt övergång till andra ramverk när vi väl lärt oss Anax. I övrigt så verkar det vara ett lätt ramverk att jobba med, som stödjer allt man kan tänkas behöva. Jag kan se mig själv arbeta i detta ramverk i framtiden utan större problem efter att jag har lärt mig Anax.

### Vilken är din TIL för detta kmom?

Det får bli att jag har insett att jag har arbetat efter MVC-mönstret utan att vetat om det. Så det känns bra att man redan har fått in den vanan.
